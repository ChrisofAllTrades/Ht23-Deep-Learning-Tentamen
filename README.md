# Ht23-Deep-Learning-Tentamen
Kunskapskontroll 2 i kursen Deep Learning på Data Scientist-programmet

Deep Learning är ett område som har flertalet tillämpningar. Ett stort sådant är ”computer vision” och i denna kunskapskontroll skall du utforska hur vi i realtid kan klassificiera ansiktsuttryck för att t.ex. se om någon är glad, arg, ledsen… 

Din uppgift är att kolla på följande video: https://www.youtube.com/watch?v=Bb4Wvl57LIk och skapa en realtids känslo-klassificerare med hjälp av neurala nätverk. 
- Datasetet är väldigt stort och i videon ser du att koden körs direkt från Kaggle för att slippa ladda ned det. 
- Oavsett hur man gör så kan det vara en god idé att som ett första steg skapa en modell på ett litet dataset för att säkerställa att modellen tekniskt fungerar. När man sedan hittat en lämplig modell så kan man träna den på hela datasetet om man vill uppnå så bra prediktiv förmåga som möjligt. 
- Att datasetet är stort visar hur det kan vara i verkligheten där man behöver beakta tidsaspekten när man gör saker. 

Läser du betygskriterierna för VG längre ned i dokumentet så ser du att bl.a. följande krävs: 
- På ett fördjupat sätt kunna applicera vidareutveckling kring deep learning. 
- På ett fördjupat sätt påvisa ett självständigt arbete och utveckling som utvecklare och analytiker inom optimering och utveckling med hjälp av deep learning 
Det räcker därför inte att köra samma kod som i videon för att uppnå högre betyg, du kommer behöva nyttja din kreativitet för att göra någon form av vidareutveckling på ett självständigt sätt. 

## Rapport 
När du är klar med koden skall du skriva en rapport som innehåller följande: 
1. Introduktion som innehåller underrubrikerna: - Bakgrund - Syfte och Frågeställning 
2. Databeskrivning / EDA (Exploratory Data Analysis) 
3. Metod och Modeller (Teori) 
4. Projekt Resultat och Analys - Resultat är deskriptiva i sin natur, t.ex. att man presenterar RMSE för sina olika modeller om man har ett regressionsproblem. Ofta kan tabeller vara användbara vid redogörelse av resultaten. 
5. Slutsats och förslag på potentiell vidareutveckling. 
**Rapporten skall vara ca 2-5 sidor.** Skriv koncist och fundera på vad du vill lyfta fram. Rapporten är en god förberedelse för ert examensarbete. 

Efter att du är klar skall du skriva en kort redogörelse i slutet av rapporten för: 
1. Utmaningar du haft under arbetet samt hur du hanterat dem. 
2. Vilket betyg du anser att du skall ha och varför. 
3. Tips du hade ”gett till dig själv” i början av kursen nu när du slutfört den.